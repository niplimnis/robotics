# robotics
Η πρόταση του Νηπιαγωγείου Λίμνης Ευβοίας για τον 2ο Διαγωνισμό Εκπαιδευτικής Ρομποτικής Ανοιχτών Τεχνολογιών

Παιχνίδι ανακύκλωσης

Στόχοι

•	Τα παιδιά να μάθουν με ελκυστικό και παιγνιώδη τρόπο ποια υλικά ανακυκλώνονται και ποια όχι.

•	Να αποκτήσουν δεξιότητες προγραμματισμού και υπολογιστικής σκέψης.

•	Να αναπτύξουν ικανότητες συνεργασίας-επικοινωνίας. 

Περιγραφή του παιχνιδιού

Τα παιδιά θα φτιάξουν μία μακέτα του χωριού τους. Στο πεδίο κίνησης του ρομπότ μελισσούλα (beebot), θα τοποθετήσουν μια εικόνα από ένα μπλε κάδο ανακύκλωσης για τα υλικά που ανακυκλώνονται και μια εικόνα από ένα πράσινο κάδο για τα υλικά που δεν ανακυκλώνονται.

Το κάθε παιδί, μέλος μιας ομάδας, θα κρατάει μια κάρτα όπου θα απεικονίζεται ένα αντικείμενο. Θα πρέπει να προγραμματίσει στο ρομπότ τη διαδρομή εκείνη που θα το οδηγήσει να πάει το αντικείμενο-σκουπίδι στον κατάλληλο κάδο. 

Οι κάρτες θα είναι έγχρωμες εικόνες ανακυκλώσιμων (από χαρτί, πλαστικό, γυαλί και αλουμίνιο) και μη ανακυκλώσιμων αντικειμένων. Κερδίζει η ομάδα που θα καταφέρει να βάλει τα περισσότερα αντικείμενα στους σωστούς κάδους.   

Σχεδιασμός του έργου

Η βάση της μακέτας (πίστα) θα γίνει με πράσινο μακετόχαρτο. Πάνω σε αυτό  θα τοποθετηθούν χαρτιά με ειδική απεικόνιση/υφή (θάλασσα, άμμος, χορτάρι κλπ.).Τα σπίτια, κτίρια, κλπ. του χωριού θα γίνουν από χαρτόνια, χαρτόκουτα, πλαστικά κουτιά,  μπουκάλια, playmobil, αυτοκόλλητα κλπ.

Τα ηλεκτρονικά μέρη είναι το ίδιο το ρομπότ το οποίο λειτουργεί με μπαταρίες. Ο προγραμματισμός γίνεται με τα βελάκια που διαθέτει το ίδιο το ρομπότ στο πάνω μέρος του και λειτουργεί χωρίς υπολογιστή.

Λίστα υλικών

•	1 μακετόχαρτο μεγέθους 70 Χ 100 

•	Το επιδαπέδιο ρομπότ Beebot

•	Κάρτες με έγχρωμες εικόνες από ανακυκλώσιμα και μη ανακυκλώσιμα αντικείμενα

•	Αναλώσιμα και «άχρηστα» υλικά για την κατασκευή του χωριού 
