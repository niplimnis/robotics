# robotics
Η πρόταση του Νηπιαγωγείου Λίμνης Ευβοίας για τον 2ο Διαγωνισμό Εκπαιδευτικής Ρομποτικής Ανοιχτών Τεχνολογιών

Παιχνίδι ανακύκλωσης

Στόχοι

•	Τα παιδιά να μάθουν με ελκυστικό και παιγνιώδη τρόπο ποια υλικά ανακυκλώνονται και ποια όχι.

•	Να αποκτήσουν δεξιότητες προγραμματισμού και υπολογιστικής σκέψης.

•	Να αναπτύξουν ικανότητες συνεργασίας-επικοινωνίας. 

Περιγραφή του παιχνιδιού

Τα παιδιά θα φτιάξουν  μία μακέτα του χωριού τους. Στο πεδίο κίνησης του ρομπότ Edison, θα τοποθετήσουν ένα μπλε κάδο ανακύκλωσης για τα υλικά που ανακυκλώνονται και ένα πράσινο κάδο για τα υλικά που δεν ανακυκλώνονται. 
Το κάθε παιδί, μέλος μιας ομάδας, θα κρατάει ένα lego (ή μόνο την εικόνα) πάνω στο οποίο θα είναι κολλημένη η εικόνα ενός αντικειμένου. Θα το τοποθετεί πάνω στο ρομπότ και θα πρέπει να το προγραμματίσει (με το λογισμικό EdBlocks) έτσι ώστε να ακολουθήσει τη διαδρομή εκείνη που θα το οδηγήσει να πάει το lego-αντικείμενο/σκουπίδι στον κατάλληλο κάδο.
Οι εικόνες στα lego θα είναι έγχρωμες εικόνες ανακυκλώσιμων (από χαρτί, πλαστικό, γυαλί και αλουμίνιο) και μη ανακυκλώσιμων αντικειμένων. Κερδίζει η ομάδα που θα καταφέρει να βάλει τα περισσότερα αντικείμενα στους σωστούς κάδους.   
  

Σχεδιασμός του έργου

Η βάση της μακέτας (πίστα) θα γίνει με άσπρο μακετόχαρτο. Πάνω σε αυτό  θα τοποθετηθούν χαρτιά με ειδική απεικόνιση/υφή (δρόμος, θάλασσα, άμμος, χορτάρι κλπ.).
 
Τα σπίτια, κτίρια, κλπ. του χωριού θα γίνουν από χαρτόνια, χαρτόκουτα, πλαστικά κουτιά,  μπουκάλια, playmobil, αυτοκόλλητα κλπ.

Τα παιδιά θα εξοικειωθούν με το λογισμικό EdBlocks.
 
 Ηλεκτρονικά μέρη
 
•	Ρομπότ Edison V2.0 

•	Υπολογιστής ή tablet όπου θα γίνει ο προγραμματισμός με το λογισμικό EdBlocks  (Το EdBlocks βασίζεται στο σύστημα drag and drop blocks και στην γλώσσα προγραμματισμού Scratch και Blockly, είναι δωρεάν και λειτουργεί σε υπολογιστή ή tablet)


Λίστα υλικών

•	Ρομπότ Edison V2.0

•	1 μακετόχαρτο μεγέθους 70 Χ 100 

•	Lego (προαιρετικό)

•	Έγχρωμες εικόνες από ανακυκλώσιμα και μη ανακυκλώσιμα αντικείμενα

•	Αναλώσιμα και «άχρηστα» υλικά για την κατασκευή το χωριού 

